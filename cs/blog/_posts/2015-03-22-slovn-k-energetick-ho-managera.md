---
layout: post
published: true
title: Slovník energetického manažera
author: enectiva
keywords: energetický management
---

Jistě to znáte. Každá profese má svůj specifický slovník, kterým se daná profese odlišuje od ostatních. Někdy se zdá, že dané obory si snad vytváří tyto termíny jen proto, aby bylo složitější ho pochopit. A nejinak je tomu i v případě energetického managementu. Naším cílem je však zvyšovat povědomí. Chceme aby se společnosti chovaly efektivněji, a tak v tomto článku přinášíme soupis těch nejčastějších pojmů, s kterými se můžete v našem oboru setkat i s jejich vysvětlením.![Slovník energetického manažera](/img/blog/blog_slovník.png)


**Baseline** - úroveň spotřeby energie, která je použita pro stanovení úspor u zavedených úsporných opatření. Jedná se většinou o kombinaci teoretické spotřeby a naměřených reálných spotřeb za dobu 12-36 měsíců zpětně.

**Denostupeň** - jedná se o ukazatel, díky kterému lze porovnávat spotřeby tepla v různých topných obdobích s různými klimatickými podmínkami. Je určen jako hodnota stanovená rozdílem mezi průměrnou vnitřní teplotou (tis) v domě a teplotou venkovní (tes) vynásobená počtem dnů otopného období. Laicky řečeno, čím více denostupňů, tím větší zima byla a tím více jste museli topit.

**EM** - zkratka pro _Energetický Management_. Najdete spoustu odborných definic, ale energetický management je termín, kterým se vyjadřuje sledování spotřeby energií, nákladů za ně vynaložených a vyhledávání cest jak zvýšit jejich efektivnější využití.

**EMIS** - zkratka pro _Energy Management Information System_. Česky informační systém energetického managemtu. Jedná se o nástroj, který umožňuje organizacím plánovat, rozhodovat se a přijmout opatření pro řízení spotřeby energie i nákladů s nimi spojených.

**EnPIs** - _Energy Performance Indicators_. Indikátory, které si stanoví společnost pro sledování energetické efektivity.

**EPC** - _Energy Performance Contracting_ je způsob jakým lze realizovat různá úsporná opatření včetně zajištěného financování. Pro klienta má tato forma poskytnutí energetických služeb výhodu v minimálním riziku. Investice do úsporného opatření je splácená až z dosažených úspor.

**ERU** - _Energetický Regulační Úřad_ je oragnizace regulujicí energetický trh v ČR. Každoročně vydává cenová rozhodnutí týkající se dodávek elektřiny i plynu.

**ESCO** - _Energy Service Company_. Takto se souhrnně označují společnosti poskytující energetické služby a služby energetického managementu. 

**ISO 50001** - norma definující standardy v oblasti energetického managementu v rámci organizací.

**M-bus** - neboli _Metering bus_ je název pro protokol a fyzickou sběrnici, které je hojně využívána pro sběr odečtů z měřidel energií.

**Odběrné místo** - je místo, kde dochází k napojení odběratele energie na distribuční siť.

**Odběrový diagram** - někdy též označovaný jako diagram zatížení vyjadřuje průběh spotřeby energie za určité časové období. Můžete se setkat s diagramy denními, týdeními, měsíčními atd.

**Odečet** - činnost, kdy dojde k zápisu aktuálního stavu z měřidla energie.

**Podružné měření** - měření energie v rámci organizace, které je umístěno za odběrným místem. Typicky se podružně měří nájemníci v administrativních budovách nebo výrobní zařízení v průmyslu.

**Primární energie** - odborně se jedná o energii, která neprošla žádným procesem přeměny. Je to energie, která obsažena v přírodních zdrojích.

**Úsporné opatření** - taková činnost, která vede ke zvýšení efektivity při využití energie. Nemusí se jednat jen o snížení její spotřeby, ale i nákladů vynaložených na provoz. 

**Rezervovaná kapacita** - je sjednaná hodnota elektrického výkonu, který se velkoodběratel zavázal nepřekročit v časovém období. Typicky se jedná o jeden měsíc.

**SEU** - _Significant Energy User_ se označuje zařízení, které bylo označeno jako významné z hlediska spotřeby v rámci organizace, kde se nachází.

**Uhlíková stopa** - v zahraniční literatuře označována jako _Carbon Footprint_ je celkové množství emisí skleníkových plynů (jako je oxid uhličitý a metan) vyjádřeno v ekvivalentech tun oxidu uhličitého.

**1/4 hodinové maximum** - v praxi se jedná o stejnou hodnotu jakou je rezervovaná kapacita. Limit pro maximální odebíraný příkon je stanoven na dobu 15 minut.

**Watt** - jednotka výkonu, tedy výkonu, který je potřeba k vykonání práce 1 Joulu za 1 vteřinu.

**Watthodina** - nejčastější jednotka energie v praxi. Jedná se o práci kterou vykoná stroj o výkonu jeden Watt za jednu hodinu.


Pokud narazíte na jiný termín z oblasti energetického managementu a nebudete si s ním vědět rady, ozvěte se nám a rádi Vám ho objasníme.